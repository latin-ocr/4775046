14

 

oratio, quae sequitur v. 229, minime excepta est procorum assensu, quorum nomine vide quae
Leiocritus iracunde respondet l. 11. v. 243 ss.; sle promissis a Telemacho matris Penelopae nu-
ptiis post illam orationem in Ithacesiorum concione habitam neque a procis neque ab alio quoquam
ulla voce fit mentio, quae certe fieret, si vere Telemachus procis dixisset (lib. ΙΙ. v. 223), καὶ
ἀνέρι μητέρα δώσω. Mirari etiam liceret. quod filius nihil dixisset matri de novo matrimonio a
se procis promisso. Sed filius matris matrimonium procis minime promisit, non dixit ,,καὶ ἀνέρι
μητέρα διόσω“. Id aeque filium dedeceret, aeque indignum foret et matre et filio, aeque foret
ineptum, atque mira illa sententia, quam interpretes Minervae vocibus καὶ ἀνέρι μητέρα δοῦναι
(Ι. ν. 292) primis iam temporibus subiecerunt. Quum vero isti haec verba Minervae falso inter·
pretati essent, necesse fuit eosdem opinari, Telemachum in illa concione l. Π. v. 223 non di-
xisse, sicut Minervam. καὶ ἀνέρι μητέρα δοῦναι, sed suo nomine, καὶ ἀνέρι μητέρα δώσω. Sed cum
falsa illa Minervae verborum interpretatione reiicienda est etiam, quae inde nata est, ista Telemachi
enunciatio „nal ἀνέρι μητέρα δώσω“, atque restituendum poetae sincerum vocabulum δοῦναι, ita
ut, quod fieri solitum est, hanc Minervae orationis partem a Telemacho suo quidem nomine ad
verbum repetitam videamus et finitam his vocibus: ὅσσα καὶ ἀνέρι μητέρα δοῦναι, quantum etiam
deret matrem meam coniuyi suo tribuere. Apte vero id fieri posse a filio matris nomine, non est
quod dubitemus, non modo propter domesticas quae tunc temporis erant Penelopae conditiones,
verum etiam propter adultam iam filii aetatem curamque domesticarum rerum ab eo susceptam3
cfr. lib. XlX. v, 530 ss. παῖς δ’ ἐμός - —— δὴ μέγας ἐστί καὶ ἥβης μέτρον ἱκάνει —— —' κτήσιος
ἀσχαλο’ων, τὴν οἰ κατέδουσιν Ἀχαιοί. Ceterum qui honores funebres mortuis debentur, ii non a
singulis, verum a cunctis debentur propinquis3 eo magis igitur pro Penelope matre domesticis
conditonibus aliquomodo impedita, Telemachum tamquam caput regiae familiae, —- τοῦ γὰρ
κράτος ’ἐστ’ ἐνὶ οἴκῳ, l. XXI. v. 353 —- et suo et matris nomine decet patri sive coniugi debitos
tribuere honores, id quod apte significatum videtur vocabulo καί - ὅσσα ἐὀικε καὶ ἀ νέρι
μητέρα δοῦναι, nec vero eum decet imperare matri eamque invitam alicui viro in matrimonium
adiungere.

Cum nostro loco conferre licebit, quae in Aeschyli Choephoris v. 85 ss. dicit Electra:

τύμβῳ χέουσα τάςδε κηδείους χοάς,

πῶς εὔφρον’ εἴπως πῶς κατεύξωμαι πατρί,
πότερα λέγουσα παρὰ φίλης φίλῳ φέρειν
γυναικὸς ἀνδρί, τῆς ἐμῆς μητρὸς πείρας

Haec prorsus inepte ab Electra dicerentur, si non deceret liberos matris nomine, παρὰ
μητρός, viro mortuo debitos funebres tribuere honores.

Satis igitur huius loci nova haec interpretatio firmata videtur, neque in ipsis vocabulis
ullum est impedimentum, quo minus eam probemus, non in voce ἀνήρ, quippe saepius ab Homero
posita pro marito, neque in verbo δοῦναι, quod quidem cum voce κτέρεα non proprie coniungi-
tur, apte tamen post verbum proprium κτέρεα κτερεΐξαι cum pronomine ὅσσα potest adiungi,
ut fieri solitum est cum similibus rebus, velut lib. XIX. 366. s. πίονα μηρί’ ἔκη’, οὐδ’ ἐξαίτους
ἑκατόμβας, ὅσσα σὺ τῷ έδίδως, et lib. Ι, v. 313. οἷα (κειμήλια) φίλοι ξεῖνοι ξείνοισι δίδουσιν,
quumque verbum λαγχάνειν cum voce nostra κτέρεα coniunctum habeamus ab ipso Homero, e. g.
()d. V. v. 311. τῷ κ’ ἔλαχον κτερέων, apte etiam diceretur κτέρεα δοῦναι.

ξ. 2.

Νήδυμος ὕπνος —- οὖλος Ὅνειρος, Iliad. II. v. 2 et 8. De voce νήδυμος a viris doctis
diversa sunt in medium prolata: doctissime quidem de eius origine ac notione disputavit Butt-
man'nus in lexilogo §. 46, verum dubito, an verissime. Ortam esse hanc vocem dicit Buttmannus
ab adiectivo somni proprio ἡδύς, ita ut νήδυμος ὕπνος et ἡδὺς ὕπνος fere sit idem, scilicet
suavis,- literam ν suspicatur initio additam esse ex neglecto digammate vocis ἡδύς. Aristarchus,

