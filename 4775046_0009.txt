13

απὸ μεγάροιο δίεσθαι μύθῳ ἀναγκαίῳ. Telemachi haec verba v. 340—344 de patre ficta quidem
sunt, quippe scientis iam adesse patrem, sed de nuptiis addita verba necesse est existimemus
apta esse ad eam quae vere est inter matrem et filium conditio.

Haec potissimum, additis quae addenda videbantur, fere rescripsi ex confluentino illo
libello, quippe quem iam in oblivione iacentem existimari non liceat eos ad manum habere, qui
lecturi recentem hanc scriptionem putandi sunt. criticorum plures commemoraverunt suo loco hanc
meam ista verba (I. v. 292) interpretandi rationem, nemo refutavit3 nam in Jahnii novis anna·
libus philologieis et paedagogicis *) Grimmensis ille clarissimus atque doctissimus vir, Dietschius‚
non certa opposuit argumenta, verum dubitat modo, quoniam non intelligat, qui fieri possit, ut
filius tribuat patri honores, quos mater debeat marito, et quoniam alius Odysseae locus, ΙΙ. v. 223,
qui certe videtur contrarius esse, et mser. codicum et scholiorum auctoritate firmatus sit.

Equidem si antea, ut loquar cum Cicerone, qui in iudicio defensurus Milonem dicit se
non quidem timere, sed ne non timere quidem posse sine aliquo timore, si antea igitur ego nnn
quidem dubitavi, verumtamen id non sine omni dubitatione, nunc fateor omnem de illa interpre-
tatione meam ipsius dubitationem, quantulacunque fuit, iterum iterumque perspectis compara·
tisque omnibus illis locis prorsus me abiecisse et plane mihi persuasum habere, istis verbis, de
quibus quaeritur, καὶ ἀνέρι μητέρα δοῦναι, secundas Penelopae nuptias commemoratas esse minime
posse. Quod ut plane perspicuum fiat, Minervae totam orationem (Ι. v. 253 -305) accuratumque
huius orationis ordinem respicias precor.

Postquam de absenti Ulixe ac de conditione, quae sibi (Mentae) suoque patri fuerit cum
Ulixe, satis exposuit, inde a v. 269 iam transit ad consilium de dimittendis vel eiiciendis procis
capiendum atque hortatur Telemachum, ut crastino die convocata concione procos domum suam
discedere iubeat, quod quidem isti sua sponte minime facturi sunt. Quae deinde sequuntur, in
duas quodammodo partes divisa sunt, quarum altera, quid matri fiat, v. 275—278, altera quid
filio ipsi faciendum sit, v. 279—297 declarat. Mater, non invita, id quod pluribus locis confirma·
tur (cf. Il. v. 130, XVI. v. 73, XX. v. 343), sed sponte redeat in patris domum, εἴ οἱ θυμὸς
ἐφορμᾶται γαμέεσθαι, ibique parentur nuptiae atque ἔεδνα, πολλὰ μαλ’, ὅσσα ἔοικε φίλης ἐπὶ
παιδὸς ἕπεσθαι. Id matri faciendum suadet Minerva. Haec de secundis Penelopae nuptiis dicta
certe sufficient, neque amplius quidquam de iisdem in oratione Minervae poterit exspectari3 atque,
hanc rem sua oratione absolutam esse ipsa declarat Minerva, quum pergit ad filium v. 279 ac-
curata voce, σοὶ δ’ αὐτῷ πυκινῶς ὑποθήσομαι, αἴ κε πίθηαι, ita ut ad suum consilium de susci-
piendo itinere, de patre quaerendo, de inferiis mortuo patri faciendis, minime addere possit levissi-
mam istam de matre viro alicui tradenda commemorationem, καὶ ἀνέρι μητέρα δοῦναι, qnae non modo
ipsa et filio et matre indigna, sed prorsus inepta est. Ista nuptiarum commemoratio foret inepta, quia
contraria esset libero matris ipsius arbitrio et omnibus locis de conditione, quae fuit inter ma·
trem filiumque, allatis3 inepta foret, quia tam nude posita minime in suum locum quadraret3 inepta
foret, quoniam, quae sequuntur, intelligi minime possent. Si enim vere Minerva iussisset filium, ut
patre mortuo matrem alii viro traderet in matrimonium, cur opus esset, ut post omnia illa peracta
(I.¹ v. 293 ss.), itaque post matrem alii viro iam in matrimonium adiunctam, procos demum inter-
ficere studeret? Si novae scilicet nuptiae cum uno ex procis coniunctae essent, necesse est eo
tempore aut iam interfectos fuisse ceteros procos, aut iam non opus fuisse, ut interficerentur.
Inepta denique foret illa nuptiarum commemoratio mira sua brevitate, quam brevitatem, si Tele-
machus (l. II. v. 223) coram procis eadem uteretur, magis etiam liceret mirari: sienim Telema-
chus id procis promissurus fuisset, matrem se viro alicui traditurum esse in matrimonium, id
profecto non fecisset brevissimis verbis; deinde si procis illud a Telemacho promissum esset, certe
contenti ac laeti exspectatum hunc nuncium accepissent3 verum neque Telemachi, neque Mentoris

*) §teuc διώκω). ssu· astaol. u. mibagog. υ. tm. zob. OEbt. gaba ια, 1851, ssb. 62, «ὃ. 1. Ξ. 192-197.

2⁴}

